<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Fragment rozdziału 1</title>
    <link href="styleKsiazka.css" rel="stylesheet" type="text/css" >
</head>
<body>
    <div class="ksiazka">
        <header>
            <h1>Fragment pierwszego rozdziału książki "Dziesięć żywiołów"</h1>
        </header>
        <p>   [...]<br>
            <span class="akapit">Budzę się w dużym, białym, kwadratowym pomieszczeniu, w którym nie ma nic, poza kozetką na której leżałem i krzesła ustawionego daleko ode mnie. Nie widać nawet drzwi. Przecieram oczy i zauważam, że jest tu coś jeszcze. Ogromna szyba, która oddziela mnie od stojącego nieopodal krzesła. Razem ze ścianami tworzy klatkę, w której jestem uwięziony. No tak, nie zostawili by mnie tutaj tak po prostu. Aż dziwne, że nie postawili nikogo, żeby osobiście mnie pilnował.<br></span>
            <span class="akapit">Mija kilka minut i w miejscu, gdzie przed chwilą była ściana, rozsuwają się drzwi i wchodzi mój ulubieniec. Gdy tylko przekracza próg, dziura zasuwa się z powrotem. Generał wciąż ma ten sam uśmiech jaki miał, gdy mnie uśpił.<br></span>
            <span class="akapit">-Wpadłeś, Zamojski – oznajmia, rozsiadając się na krześle.<br></span>
            <span class="akapit">-To, że mnie uśpiliście i zamknęliście w tym akwarium, wcale nie oznacza, że wpadłem – wyjaśniam. – do wieczora zamierzam być już w domu.<br></span>
            <span class="akapit">- Tym na Karmazynowej? - To pytanie całkowicie mnie zaskoczyło. Znaleźli moją kryjówkę i, co najgorsze, prawdopodobnie wszystkie zapiski, które robię. Warpas wyciąga stary, bordowy zeszyt i orientuję się, że jest jeszcze gorzej. To notatnik, który był prowadzony przez mojego dziadka i ojca. Są w nim wszystkie informacje o naszej rodzinie i o naszych mocach. To jedyna rzecz, jaka ocalała z pożaru naszego domu. Gdyby nie on, nie byłbym w stanie opanować większości żywiołów, jakie posiadam i zrozumieć kim tak naprawdę jestem. - Dzięki temu maleństwu, wiemy o tobie dosłownie wszystko. – Widzę, jak delektuje się każdym wypowiadanym słowem.<br></span>
            <span class="akapit">- No więc słucham - odpowiadam lekceważąco. Zaskoczył mnie, przyznaję, ale nie zamierzam dawać mu tej satysfakcji.<br></span>
            <span class="akapit">- Wiemy, że z jakichś dziwnych powodów, członkowie twojej rodziny są w stanie panować nad dziesięcioma żywiołami – mówi podekscytowany i zaczyna wyliczać na palcach. - Ogniem, wodą, wiatrem, roślinnością, ziemią, lodem, elektrycznością, metalem i jednym unikalnym, innym dla każdego, w twoim przypadku - gumą.<br></span>
            <span class="akapit">Przez cały ten wywód, uśmiech nie znika z jego twarzy. Przez ponad rok starał się mnie dorwać. Urządzał zasadzki, zmasowane ataki, a raz nawet uprowadził rodzinę z dzieckiem, u których pracowałem jako ogrodnik. Gdy ma się moc panowania nad roślinami, wypełnianie codziennych obowiązków trwa pięć sekund. W zamian za to, miałem własny pokój w ogromnej willi, dostęp do basenu, kręgli, bilardu i wielu innych udogodnień. W dniu ich porwania znalazłem kartkę przy drzwiach informującą mnie o wymianie. Oni za mnie. I to ja jestem ten zły? Myśleli, że to moja prawdziwa rodzina i że z obawy o ich życie, dobrowolnie oddam się w ręce policji. Cóż, mylili się. Jeszcze tego samego dnia znalazłem inną kryjówkę. Właśnie tę na Karmazynowej. Stary magazyn nie mógł się równać z poprzednimi luksusami, ale przynajmniej miałem święty spokój i byłem niewykrywalny. Do dziś. Muszę się dowiedzieć jak wiele o mnie wiedzą i czy nie zaczęli już nade mną żadnych badań.<br></span>
            <span class="akapit">- Ale jeśli dobrze liczę, to wymienił pan dziewięć żywiołów, panie generale. – uszczypliwie zauważam.<br></span>
            <span class="akapit">- Bo doskonale wiesz, że opis ostatniego został stąd wyrwany – w jego głosie wreszcie wyczuwam delikatne zdenerwowanie. – może wyjaśnisz mi dlaczego?<br></span>
            <span class="akapit">- Sam chciałbym to wiedzieć – szczerze odpowiadam. Nie mam pojęcia co jest dziesiątym żywiołem. Kartka z notatnika została wyrwana dawno temu i nie byłem w stanie jej odzyskać. Prawdopodobnie jest to tak niebezpieczna moc, że dziadek lub ojciec postanowili to ukryć i zapobiec jego naukom. Tak jakbym z pozostałymi nie był wystarczająco groźny.<br></span>
            <span class="akapit">- I tak się tego dowiemy, czy będziesz tego chciał, czy nie. – oznajmia – wszystko jest zapisane w twoim kodzie genetycznym, który pobraliśmy, gdy spałeś. Oprócz tego, mamy też twój pamiętnik, dzięki któremu wiemy, że nie potrafisz jeszcze panować nad lodem i ziemią i że to, jak to nazwałeś, "akwarium" z pancernymi szybami, w zupełności wystarczy, żeby cię tu zatrzymać.<br></span>
            <span class="akapit">- Racja, pomyśleliście niemal o wszystkim – przytakuję – plastikowe bronie i pociski, brak kamer, ani innych urządzeń elektrycznych w pomieszczeniu, nie dostałem nawet szklanki wody. To chyba złamanie praw człowieka, nie mylę się? – dopytuję złośliwie.<br></span>
            <span class="akapit">- A zabójstwo sześciu policjantów i wysłanie piętnastu do szpitala to humanitarne zachowanie, skurwysynu!?<br></span>
            <span class="akapit">Wybuchł. I tak wytrzymał zadziwiająco długo. Pewnie tak cieszył się złapaniem mnie, że obiecał sobie nie reagować agresywnie. Kolejna porażka w jego karierze.<br></span>
            <span class="akapit">- Rzeczywiście to było okropne, ale to akurat nie moja wina – zauważam. – Samochód, w który uderzyłem sam zaczął płonąć i pociągnął resztę za sobą. Nie byłem w stanie zahamować.<br></span>
            <span class="akapit">- Zrobiliśmy dokładną symulację – mówi i całkowicie traci panowanie nad sobą. – W najgorszym wypadku, w powietrze wyleciałyby dwa pojazdy. To ty podpaliłeś resztę – wykrzykuje.<br></span>
            <span class="akapit">- Ale musi pan przyznać, że widok był niesamowity. - Wiem, że to co mówię, jest okropne i już dawno powinienem siedzieć w więzieniu. Moja rodzina jednak nigdy nie miała spokoju. Zawsze ktoś chciał nas badać, robić eksperymenty, „zrozumieć”. Cały czas musiałbym się ukrywać i żyć w ciągłym strachu. Dlatego postanowiłem walczyć z tymi, którzy chcą mnie wykorzystać. Takie moce są pożądane przez każdy rząd. Byłbym bronią idealną, używaną w każdym konflikcie. Ja jednak nie dam się kontrolować. I nie jestem też taki całkowicie bezwzględny jak wszyscy myślą. Wiele osób przeze mnie zginęło, ale nigdy nie zabiłem nikogo, kto na to nie zasłużył lub kto nie pracował dla tych, którzy zasłużyli. Zawsze byli to żołnierze lub policjanci, którzy chcieli mnie schwytać i przekazać swoim pracodawcom dla eksperymentowania. Od niewinnych ludzi trzymam się z daleka.<br></span>
            <span class="akapit">- Więc mówisz, że wiesz o mnie wszystko i o wszystkim pomyślałeś zamykając mnie tutaj? - pytam. – Zapomniałeś o jednej bardzo ważnej rzeczy. Twoje ciało składa się w około sześćdziesięciu pięciu procentach z wody, którą kontroluję – zauważam, a z każdym moim słowem, na twarzy generała pojawia się coraz więcej strachu – mogę zatrzymać twój krwiobieg w każdej chwili. <br></span>
            <span class="akapit">Niestety nie potrafię tego zrobić. Kontroluję tylko te wody, które widzę. Ewentualnie te, które stworzę z własnego ciała, ale w ten sposób bardzo szybko się odwadniam. Ale Warpas o tym nie wie, tej informacji nie było w moich notatkach. Po jego minie widzę, że jest kompletnie przerażony. Mam go w garści.<br></span>
            <span class="akapit">- To co – pytam groźnym tonem - wypuścisz mnie?</p></span>
    </div>
</body>
</html>

